---
title: Come usare il percarbonato di sodio
date: 2015-05-16 13:15:00 -07:00
author: Stefano Marzorati
layout: post
permalink: /come-usare-percarbonato-sodio/
categories:
  - Casa
tags:
  - usare
  - percarbonato
  - sodio
  - smacchiante
  - igienizzante
  - lavatrice
---
![percarbonato-di-sodio](http://www.ideegreen.it/wp-content/uploads/2014/08/percarbonato-di-sodio.jpg)   

**Caratteristiche generali**

Il percarborato di sodio additivo smacchiante in polvere può essere utilizzato sia in lavatrice che come pretrattante su macchie difficili come frutta, erba, etc..   
Il percarborato di sodio additivo smacchiante è sodio percarbonato puro (C.A.S. 15630-89-4) senza componenti aggiunti.   
Oltre all'azione smacchiante, sopra i 50°, svolge anche un'azione igienizzante.   
La sua efficacia è dovuta in parte all'azione saponificante verso i grassi compiuta dal sodio carbonato, in parte dall'acqua ossigenata associata alla molecola del carbonato; l'acqua ossigenata è attiva sulle macchie di sostanze ossidate (polifenoli) e a temperature sufficienti, su batteri e muffe.   
Il percarborato di sodio additivo smacchiante può essere utilizzato in ambiti diversi dal lavaggio di tessuti: per esempio, sanificazione in ammollo di stoviglie e oggetti vari.   
In questo caso, dopo il risciacquo è utile eliminare gli eventuali residui calcarei con un prodotto anticalcare o aceto.   

**Condizioni di impiego**

*In lavatrice:*   

  - Come sbiancante: aggiungere 1 cucchiaio di prodotto direttamente nel cestello o nella vaschetta del lavaggio assieme al detersivo
  - Come smacchiante per sporco e macchie ostinate aggiungere 2 cucchiai di prodotto direttamente nel cestello o o nella vaschetta del lavaggio assieme al detersivo. (dosaggio per 4,5 Kg di bucato)

*Prodotto puro:*   

  - Spargere una piccola quantità di prodotto sulle macchie, inumidire con acqua tiepida, lasciare agire per una decina di minuti e poi procedere con il lavaggio.

**Caratteristiche tecniche**

Aspetto: granuli bianchi   
Odore: inodore   
Contenuto in sostanza secca: 99,5%   

Non contiene sostanze classificate come allergeni   
Non contiene fosforo   
Non contiene candeggianti ottici nè azzurranti   
Il prodotto si decompone in sostanze presenti in natura senza inquinare   

E' sconsigliato l'uso sulle macchie di sangue in quanto tende a formare prodotti di ossidazione più tenaci al lavaggio rispetto al sangue stesso.   
Generalmente compatibile con il bucato resistente, sia bianco che colorato; in caso di incertezza è consigliato provare il prodotto in un angolo del capo.   
Non adatto per lana, lino e seta